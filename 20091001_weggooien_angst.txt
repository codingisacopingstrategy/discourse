<section>
In de vuilnisbak: een verpakking van brood (Albert Heijn Oberlander), een tas van de mannenkledingzaak in het dorp van mijn ouders, koffiepads, een kombuchaflesje, een plastic zakje van een aziatisch afhaalrestaurant van een keten, een zak van het brood dat ik bij de andere supermarkt had gekocht en maar niet op kan.

Dan zie ik dat op mijn bureau een tasje ligt van een vrouwenkledingzaak in het dorp van mijn ouders, dat zou goed op de foto kunnen met het tasje van de mannenkledingzaak: dan heb je samen een universum. 

Ook op het bureau: De plastic verpakking van de brochure, het stukje papier waarop staat dat ik de geadresseerde ben.   

In de witte tas met het rode logo, die ik al eerder op de foto heb gezet omdat de buitenkant zo mooi stond met de binnenkant van oud papier, en dat oud papier weer een mooie herinneringsbinnenkant. Vooral het rood op rood, allebei ook van zaken waar ik normaalgesproken niet zou kopen, missschien wel van dezelfde: rood pakpapier en een rood met blauwe verpakking van een inktcartridge.

De blauwe tas voor oud papier, makkelijker weg te gooien oud papierâ€”al mijn papieren van de woningbouwvereniging voor een huis waar ik twee jaar geleden woonde, de bijbehorende huursubsidiecorrespendentie, heel veel uitgeprinte rekeningafschriften voor een uitkeringsaanvraag. Het enige dat triggert zijn sollicitatiebrieven, de adressering daarvan.
</section>
